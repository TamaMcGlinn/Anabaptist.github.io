Met de boom des levens wegend op zijn rug droeg de Here Jezus Gode goede vrucht. Kyrie eleison, wees met ons begaan, doe ons weer verrijzen uit de dood vandaan. Laten wij dan bidden in dit aardse dal, dat de lieve vrede ons bewaren zal, want de aarde vraagt ons om het zaad des doods, maar de hemel draagt ons op de adem Gods. Laten wij God loven, leven van het licht, onze val te boven in een evenwicht, want de aarde jaagt ons naar de diepte toe, maar de hemel draagt ons liefde wordt niet moe. Met de boom des levens doodzwaar op zijn rug droeg de Here Jezus Gode goede vrucht. 

Kyrie eleison, kyrie eleison, kyrie eleison, kyrie eleison.
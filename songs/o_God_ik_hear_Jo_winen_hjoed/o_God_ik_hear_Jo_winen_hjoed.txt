O God, ik hear Jo winen hjoed, myn seil is skeind en skuord; mar hjoed doar ik de reis wol oan: myn soargen fleagen fuort. Ik heis it seil en fier de skoat; gjin ding is my te dreech Want hjoed mei Jezus sels oan board, gjin see giet my te heech. Hoe faker ik al skrieme moast, om wat ik hjir ferlear, no rinne 'r, droege fan Jo wyn, gjin trienen langer mear. No far ik op Jo wurd mei noed de jonge moarntyd in: Ik hear Gods wienen waaien hjoed en sjoch Jo sinneskyn. Doch yn myn hert it wûnder, Hear en jei it kweade wei. Sadat ik troch Jo hurde dea foar ivich libje mei. Jo binn' oan board, o nim it roer, ik ken de klippen net. Kom mei Jo Geast fan wyn en fjoer no't ik de seilen set.
1. Den store hvide flok vi se som tusind bjerge fuld af sne, med skov omkring af palmesving, for tronen, hvor er de? Det er den helteskare, som af hin den store trængsel kom og har sig to't i Lammets blod til Himlens helligdom! Der holder de nu kirkegang med uophørlig jubelklang i høje kor, hvor Gud Han bor blandt alle engles sang. 2. Her gik de under stor foragt, men se dem nu i deres pragt for tronen stå, med kroner på, i Himlens præstedragt! Sandt er det, i så manggen nød tit tårestrøm på kinder flød, men Gud har dem, straks de kom hjem, aftørret på sit skød, 3. Til lykke, kæmpesam ling, ja, o, tusindfold til lykke da, at du var her så tro især og slap så vel herfra! Du har foragtet verdens trøst, så lev nu evig vel, og høst, hvad du har så´t med suk og gråd i tusind engles lyst!
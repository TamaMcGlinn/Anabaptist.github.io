1. Tak og ære være Gud, som har ført sit løfte ud og til syndres salighed sendt sin kære Søn herned. 2. Hvad de gamle fædre sig ønskede så hjertelig, og hvad fordum lovet var, Herren herligt opfyldt har. 3. Vær velkommen, du min fred, dig ske tak i evighed! Drag, o Jesus, ind til mig, vejen selv du bane dig! 4. Kom, du ærens konge, kom! Hjertet er din ejendom, rens det, dan det, som du vil, jeg kun dig vil høre til. 5. Med din trøst min sjæl opfyld for min frygts og armods skyld, at i troen idelig jeg må hænge fast ved dig. 6. At når du i herlighed kommer anden gang herned, jeg kan dig i møde gå og retfærdig for dig stå.
1. Gør døren høj, gør porten vid! Den ærens konge kommer hid; han hersker over alle land og er al verdens frelsermand 2. Retfærdig kommer han herned og bringer liv og salighed; sagtmodig er med hjælp han nær, barmhjertighed hans scepter er. 3. Han os bebuder glædens år, vor nød ved ham en ende får; derfor af stemmer uden tal en frydesang ham møde skal 4. O, salig er den stad for vist, hvis konge er den Herre Krist; så vel det hvert et hjerte går, hvor denne konge indgang får 5. Han er den rette glædesol, som lyser fra Guds nådestol; ved ham, Guds Søn, det lyse må udi vort hjertes mørke vrå. 6. Jeg hjertes dør vil åbne dig, o Jesus, drag dog ind til mig! Ja, ved din nåde lad det ske, at jeg din kærlighed må se! 7. Og ved din Helligånd os led på vejen frem til salighed, at her vi dog lovsynge må, indtil vi for dit ansigt stå!
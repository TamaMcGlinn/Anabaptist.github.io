Heer diep in mij aanwezig, U kent mij door en door. Nooit ben ik met iets bezig of U weet al waarvoor. Terwijl mijn lippen wachten als ik naar woorden zoek, leest U al mijn gedachten, ik ben een open boek. Waar kan ik voor U vluchten? Niet in een donker dal. Niet ver voorbij de luchten, diep in het groot heelal. Al ging ik alle wegen op vleugels van de wind, dan nog kwam ik U tegenÂ - ik weet dat U mij vindt. Geen nacht houdt mij verborgen, U kijkt er dwars doorheen, alsof een nieuwe morgen te middernacht verscheen. Nog voor ik werd geboren, wist U van mijn bestaan, bedacht al lang tevoren de weg die ik zou gaan. God die mij kan doorgronden, dring tot mijn wezen door, zie of ik onomwonden het recht wel toebehoor. En ga ik kronkelpaden of houd ik mij gedeisd, laat mij dan zijn geraden de weg die U mij wijst.